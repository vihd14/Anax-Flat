Kmom04
===============================

**Hur känner du inför färger och webbplatser? Föredrar du något särskilt ljust, mörkt, färgglatt?**  
Jag föredrar ljusa webbplatser med nedtonade färger. Viss färgsättning är okej men jag gillar inte för starka
färger som tar fokus från sidans innehåll. Jag anser att det är där fokuset ska ligga istället för att läsaren
endast ser ens färgglada och utstickande tema. Sedan beror ju detta alltid på vad sidans syfte är men i de flesta
fall vill skaparen att fokuset ska ligga på innehållet, inte det som är runt om kring. Jag brukar alltid försöka
få in lite färg i mina länkar, så att de sticker ut lite från den övriga texten. Detta för att man enkelt ska kunna
urskilja vad som är en länk och vad som är vanlig text.

**Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?**  
Jag har märkt stor skillnad på webbplatser som använder mörka teman och de som använder ljusa teman. De mörka ger en dyster
känsla, även när det antagligen inte var skaparens tanke bakom det hela. Därför tycker jag det är viktigt av skaparen att
verkligen tänka efter vad hemsidans syfte är och därifrån känna vad för färgschema som skulle tänkas passa. Det är lite tråkigt
om en sida har många snygga typsnitt och färger som drar till sig ens uppmärksamhet när skaparen egentligen ville att man
skulle läsa sidans innehåll, som i dessa fall faller lite i glömska.

Det är även jobbigt om brödtexten är skriven i något avancerat typsnitt som gör det svårt att läsa. Visst ser det snyggt ut men
det är inte speciellt praktiskt. Det ska vara enkelt att läsa sedan kan man slå till med något snyggare typsnitt i rubrikerna
istället.

**Hur känns din LESS-struktur så här långt?**  
Den känns sammanhängande och bra! Jag gillar idén med arv mellan LESS-filer som gjorde uppgiften mycket enklare att utföra
då man slapp skriva samma kod hela tiden. Jag arbetade mycket med arv i bla. C++ och det är kul att komma tillbaka till den
principen då den underlättar arbetet avsevärt.

**Hur valde du att göra med ditt eget default tema?**  
Jag hade samma tema som jag alltid haft på min sida: stilrent med nedtonat färgschema. Jag har en förkärlek till grått så
det var självklart att jag skulle använda många nyanser av grått och sedan få in någon mer färg. Det fick bli en nedtonad
blå färg i footern som skär av lite i det annars monokroma temat. Det är helt klart personligt även om det kan verka väldigt
monokromt och "vanligt". Jag har lagt till min personlighet i val av typsnitt och i färgskalan. Jag gillar grått och ljusa
färger så det är det jag valde att använda i mitt personliga default-tema.

**Var det något särskilt som du uppfattade som utmanande i detta kmom?**  
Jag hade länge ett problem med att mitt typografiska tema skrevs över till base-temat. Efter att ha felsökt i x antal timmar
såg jag att den filen hade samma namn som typography.less som användes i kmom03. Så jag fick byta namn på mitt nya tema så
löste sig allt. Mitt andra problem var att typography-sidan som vi gjort med ett horisontalt grid blev skevt. Alltså att
texten inte låg mot gridet som det skulle. Jag upptäckte att det berodde på mitt val av typsnitt i article så jag ändrade
det till något "vanligt" typsnitt så löste det sig. Förutom de problemen gick det bra att utföra kursmomentet och det är
alltid lika kul när man får leka med designen av sin sida.
