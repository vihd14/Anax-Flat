Kmom06
===============================

**Hur känns det att tänka i termer av designprinciper?**  
Det känns som om jag har tänkt lite i de termerna tidigare när jag arbetat med min webbplats,
bara det att jag inte riktigt reflekterat över de lika mycket som i detta kursmoment. Jag tycker
det är viktigt att man tänker på vad som kan gynna (och missgynna) sin webbplats och vad man
vill ska nå ut till besökarna. Vill man att texten ska vara i fokus? Eller bilderna? Genom analysen
jag gjorde på olika webbplatser kunde man oftast spegla företagets syfte i själva designen. Det är
inte något jag har tänkt så mycket på tidigare men nu börjar jag reflektera mer och mer över hur
webbplatser ser ut och försöker förstå varför de gjort på ett speciellt sätt.

**Fick du en känsla av att design element kan vara ett sätt att med mindre medel påverka en design,
eller hur upplevde du det?**  
Definitivt! Till exempel när man ändrar sin bakgrund från en enkel färg till en bild så får man
en helt annan design som ger ett annorlunda tema till hela webbplatsen. Det och sådana små saker
som typografi och skuggningar kan få andra element att stå ut extra mycket om man vill att de ska vara i fokus.

**Har du själv en uppfattning om “the final touch” och vad det kan vara i sammanhanget webbdesign?**  
Jag anser att ”the final touch” betyder att man ska vara nöjd med hur sin webbplats ser ut och att
den håller ihop utan att ”gå sönder”. Om man inte är nöjd så har man antagligen inte gjort tillräckligt
med finjusteringar. Det är nu man kan gå in i detaljerna och se till att varenda liten del hänger ihop
och ser snyggt ut. Jag tror och hoppas jag har lyckats med det.

**Har du under kursen skapat dig en känsla för begreppen god design och vad som är subjektiv och objektivt inom det området?**  
Jag trodde från kursens början att jag visste hur en god design såg ut men under denna kursens gång har jag lärt
mig så mycket mer! Det fanns en hel del saker jag inte ens hade en tanke om (grid till exempel) men som nu är
en självklarhet för mig gällande god design. Det är även intressant att se hur andra uppfattar god design
(andra studenter/”riktiga webbplatser”) och att alla inte ser det på samma sätt som en själv. Det har varit
mycket lärorikt att analysera andra hemsidor för att sedan kunna ta med det man lärt sig till sin egen sida för att göra den så snygg som möjligt.
