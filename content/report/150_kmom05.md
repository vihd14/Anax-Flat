Kmom05
===============================

Förutom att göra alla uppgifter till kmom05 fixade jag mitt vertikala grid som
tidigare inte matchade som det skulle. Så jag kikade på videorna som lagts upp
och nu ska det fungera som tänkt! Det tog väldigt lång tid att få till allt och
på grund av min designs upplägg fick jag tänka en hel del själv istället för att
bara göra det som sades i videorna. Videorna löste gridet till viss del men för
att få sidan att hålla ihop fick jag klura på problemen på egen hand. Tillslut
verkar allt ha löst sig i alla fall!

**Berätta kort om erfarenheterna med din undersökning av webbplatsers laddningstid.**  
Det jag främst upptäckt är att de flesta hemsidor jag undersökte inte var speciellt
duktiga på att komprimera sina bilder så de tog mindre plats. Detta anmärkte PageSpeed
på i alla analyser. PageSpeed anmärkte även mycket på hur hemsidorna betedde sig på
mindre skärmar, där det klickbara innehållet i de flesta fall var alldeles för
litet. Detta gör det svårt att klicka på rätt ställe utan att behöva zooma in sidan
på mobilen/surfplattan.

Allt detta får en att tänka på hur ens egen hemsida ser ut och hur man själv kan
förbättra den med analyserna i åtanke. Jag har definitivt försökt tänka på att
optimera mina bilder och tror jag har lyckats göra det så bra som möjligt.

**Har du några funderingar kring Cimage och dess nytta och features?**  
Det är ett väldigt smidigt sätt att skala om bilder utan att förlora kvalitén och
utan att behöva slänga in bilden i ett redigeringsprogram för att endast göra den
mindre. Sedan att man kan lägga till lite filter är ju alltid kul för att t.ex.
få upp skärpan om det behövs eller om man vill ha en bild i gråskala.

**Lyckades du uppnå ett bra sätt och en LESS-struktur för att jobba med dina bilder i webbplatsen?**  
Ja det tycker jag! Jag har alltid hållit hårt på detaljer och att man enkelt ska
kunna gå in i vald LESS-fil och ändra precis den del man vill utan att det påverkar
andra delar som man vill behålla oförändrade.

**I extrauppgiften om picture, srcset och sizes, fick du någon känsla för för- och nackdelar med konceptet?**  
Jag reflekterade inte så mycket över detta men av det jag läst igenom ansåg jag
att min sida inte har behovet av dessa koncept. Det verkade lite problematiskt
och avancerat så jag lät det vara.
