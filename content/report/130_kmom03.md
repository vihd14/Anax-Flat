Kmom03
===============================

*Jag tänkte inleda med att jag i förra kursmomentet glömde commita till Anax-flat på git, utan
commitade bara till theme, så kmom02 och kmom03 kommer ligga på samma ställe. Från och med
nästa kursmoment kommer det vara som det ska. Tänkte bara påpeka det ifall det verkar
förvirrande med mina commits.*

**Hur känns det att vara styrd till ett vertikalt grid, hämmande eller stödjande?**  
Det känns okej, inte speciellt hämmande eller stödjande får jag nog säga. Lite stöd ger det ju
då man ser de olika delarna av hemsidan och kan enklare se så att allt håller ihop som
det ska. När man gör skärmen mindre ser man det extra bra genom att griden förljer med om allt
är som det ska, annars inte. Jag tyckte det horisontella gridet verkar vara till större hjälp dock.

**Hur känns det att jobba med ett typografiskt horisontellt/baseline grid, ser du någon poäng med det?**  
Det horisontella gridet gör att man enklare kan se så att all text är på sin plats och jämnt fördelat
över sidan. Det ser lite mer städat ut när alla textrader lägger sig perfekt på den ritade linjen
och man verkligen kan *se* att det är rakt och snyggt. Det finns ju inget mer irriterande än när
någon t.ex. skrivit för hand på ett linjerat papper och helt struntat i linjerna... Jag kan tänka mig
att detta är händigt om man skriver längre texter då det är enklare för ögat att läsa om allt är
jämnt fördelat på detta sätt, anser jag iallafall. Då slipper man tänka på att linjerna är ojämna
och kan istället fokusera på textens innehåll.

**Har du jobbat med liknande layouttekniker sedan tidigare?**  
Nej inte vad jag kan komma att tänka på...

**Du börjar se hur man kan jobba med LESS, kommentarer på det?**  
Jag börjar se det fina med LESS jämfört med t.ex. CSS, att man kan koppla ihop så pass
många olika LESS-filer på så enkla sätt. Det känns lite mer strukturerat på det viset. Jag glömmer
dock bort att kompilera LESS-filerna ibland så man sitter och funderar på varför saker
inte fungerar, tills man kommer på sitt misstag. Sedan var det relativt enkelt att lära sig
hur allt fungerar då det är väldigt snarlikt CSS i syntaxen.

**Hur uppfattade du nivån på detta kmom? Svårt, lagom, många nya begrepp?**  
Det var verkligen inte enkelt! Det blev en del nya begrepp och jag hade svårt att förstå uppgifterna
i början. Jag kikade på några som gjort klart uppgiften för att få en bild av hur allt skulle se
ut när det var klart. Sedan tror jag att min localhost levde sitt eget liv ett tag då ingenting fungerade
och mitt grid inte visades, men dagen efter när jag startat om datorn så visades det helt plötsligt.

Det horisontella gridet kunde jag inte alls få snyggt och texten lade sig på linjerna. Jag hade ingen aning
om varför det inte gick att få det se snyggt ut överallt, utan det såg bara rätt ut på vissa ställen.
Efter flera timmars funderande upptäckte jag att jag i style.less hade stylat p-taggarna i .article, vilket
skrev över stylen som fanns i typografin. När jag kommenterade ut den "gamla" stylen fungerade allt felfritt!
Det är alltid frustrerande när man provar allt mellan himmel och jord för att få saker att fungera och det
visar sig vara något så enkelt...

Jag stylade om sidan lite smått i navbaren (på hover) och lade till en border-radious på wrap-all
då jag inte gillade att sidan var så kantig. Sedan fixade jag grå bakgrundsfärg för att dela upp sidans
innehåll från bakgrunden, då allt var vitt i början. Jag har sett till så att hela sidan är responsiv,
även de nya sidorna (grid och typography). Texten är fortfarande snyggt placerad i typography och min
sidebar i grid "försvinner" när skärmen blir liten. Jag är mycket nöjd med slutresultatet och är taggad
på att börja med teman i nästa kursmoment!
