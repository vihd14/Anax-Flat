Kmom02
===============================

_Det missades tydligen att jag lagt till mitt GitHub på about-sidan, men det visas alltså som
mitt namn längst ned i texten som en länk. Så att den som rättar inte missar denna gång._

Min style ville jag hålla stilren men med lite inslag av färg. Länkarna i main har en härligt grön färg
som gör sig fint med min flash-bild. Länkarna i min byline och footer ville jag däremot hålla lite mer
dämpade i färgen, så de fick bli grå. Navbaren är kvar högst upp och jag valde att ta bort den så kallade
breadcrumben då jag inte tyckte den hade något speciellt viktigt syfte. Den såg bara ut att vara "i vägen".

Typsnittet för innehållet är "Tahoma" vilket är väldigt lättläst och den ser snygg ut som kursiv. Bakgrunden
och innehållet på sidan är för stunden vitt men jag funderar på att slänga in något diskret mönster som bakgrund
senare, men vi skulle hålla det enkelt detta kursmoment så jag lät bli den här gången. Footern satte jag en bakgrundsfärg
på för att wrappa upp den lite snyggt och hålla den separerad från resten av innehållet.

Hela sidan är responsiv för mindre skärmar och jag är speciellt nöjd över att flash-bilden skalar sig fint
i takt med att skärmen krymper. Jag jobbade en del med responsivitet i kursen htmlphp så det var inga större
problem att få det att fungera. 

**Vad tycker du om LESS så här långt, och det sättet vi jobbar med LESS-moduler i vårt tema?**  
Det finns inte så mycket att säga än, då jag inte tycker att jag vet riktigt vad alla moduler gör.
Själva stylingen är så gott som densamma som CSS, förutom några nya funktioner man kan använda
som inte fungerar i "vanlig" CSS-kodning. Det var lite småjobbigt att behöva kompilera varje gång man
ändrat något men efter ett tag blev det som en vana att slänga upp terminalen och köra
"make less-install" varje gång man ändrat i sin LESS-fil. Jag måste dock säga att jag föredrar att
endast behöva spara i Atom och sedan ladda om sidan för att direkt kunna se ändringarna. Men det
är endast en vanesak.

Något som var lite utmanande var att hitta rätt klasser till rätt bitar i hemsidan, så man
ändrade och stylade rätt del. Man fick helt enkelt inspektera källkoden på sidan rätt så
ofta för att hitta rätt klass. Det gjorde att stylingen tog lite längre tid (detta samt att
det är nytt med LESS) men jag är nöjd med hur sidan ser ut, för stunden i alla fall.

**Hur kändes det att kompilera LESS till CSS, var det något du reflekterade över?**  
Som jag nämnde ovan var det inte så mycket jag tänkte på förutom de nya saker man kunde använda i LESS
men inte i "vanlig" CSS. Sedan även det med kompileringen jag nämnde tidigare.

**Har du varit bekant med Makefiler och make sedan tidigare, eller något liknande byggverktyg? Vad tycker du om make så här långt?**  
Nej jag har inte hållit på med liknande förr. Jag känner att ju mer vi kommer in i make och LESS desto mer
kan jag reflektera över det. Tråkigt svar kanske men jag kan inte tycka så mycket än förutom att det verkar
vara ett intressant verktyg och att jag vill lära mig mer. Jag känner mig inte hundra procent säker på hur
allt hänger ihop men genom att läsa genom artiklarna och övningen igen ska jag nog känna mig säkrare till
nästa kursmoment.

**Fann du nytta i de videor som var kopplade till detta kursmoment?**  
Jag tittade på den som visar hur region.less fungerar och den var riktigt hjälpsam! Det var
så man fick se vad som skiljde sig från CSS och vad som var detsamma. Jag tittade inte på
fler videos innan jag slutförde uppgiften men ska nog kika på ett par till nu i efterhand
för att få bättre koll på hur LESS och make fungerar tillsammans.
