
Viktorias hemsida med Anax Flat
===============================

Mitt namn är Viktoria Haapaoja, jag är dock mest känd som "Viza" här nere i Karlskrona. Ursprungligen kommer jag från Västmanland, närmare bestämt den lilla hålan Strömsholm, vilken är känd för sina hästar och ett av nordens bästa djursjukhus. Hittills under min tid som "webbare" har jag byggt en egen hemsida och lärt mig mycket om PHP, HTML och CSS.

Förutom design av hemsidor har jag alltid gillat att fixa snygga headerbilder i Photoshop som jag sedan använt på min egen blogg/sida. Konsten har jag även fört över till papper då jag, när tiden räcker till, gärna målar akvareller föreställande landskap eller fåglar. Sedan brukar jag även hänga på kåren ganska ofta och har även jobbat en del där som bl.a. bartender. Jag kom in i kårlivet väldigt fort efter jag började för nu två år sedan och tycker fortfarande atmosfären och umgänget är riktigt härligt! Så ni hittar mig antagligen på kåren under helgerna då jag ränner runt i min orangea overall och är allmänt taggad på livet.

En annan liten egenhet jag har är att jag inte är vidare förtjust i sommaren. Visst kan det vara skönt att få lite sol och så men efter ett par veckors sol och värme får jag nog och börjar längta till hösten igen. Nu när det äntligen börjar bli höst och mörkare om kvällarna trivs jag som bäst med mina tända ljus och mysiga tröjor. En riktig vinter är dock favoriten på året, vilket jag får när jag åker hemhem igen runt jul, då det (tyvärr) oftast inte blir så mycket snö här nere i söder. För det är helt ärligt inte en riktig vinter om det inte ligger snö på backen, om ni frågar mig.

<center>![Viktoria](img/me.jpg "Viktoria Haapaoja")</center>
