---
author: Viktoria Haapaoja
published: "2016-12-16"
category:
    - Landskap
...

Vinterlandskap
==============

[FIGURE src="image/P1015138.jpg?w=600" class="center shadow"]

Jag åker alltid till mina hemtrakter i december för att fira jul med familjen och för
att träffa de vänner som bor kvar här. Då jag ursprungligen bor ca 55 mil norr om Karlskrona finns det
betydligt mer snö här och vinterlandskap är nog det jag gillar allra mest att fotografera. Så en kall
och solig dag tog jag med mig kameran ut på en promenad för att fotografera de vackra vyerna som finns
runt omkring mitt hus.

<!--more-->

[FIGURE src="image/winter2.jpg?w=250" class="right"]

Bilden här till höger är en av mina absoluta favoritbilder från denna dag. Så pass att jag
till och med målat av motivet och hängt upp målningen på väggen. Jag gillar effekten av
motljuset och om man kikar riktigt noga till höger om solen kan man se en bit av en så kallad
*solhund* eller *solar halo* som det kallas på engelska. Dock var detta inte en fullständig
solhund som annars ses som en cirkel med en regnbågsfärgad prick i mitten, detta var endast
en del av den.

Dessa bilder tog jag med automatiska inställningar på kameran då jag antagligen var lite
för lat för att trixa med de manuella inställningarna, vilket jag oftast är när jag är
ute och fotograferar.

Den vänstra bilden här nedan är speglad och den högra har Hue-rotation.

[FIGURE src="image/P1015138.jpg?w=300" class="in-a-row flip"]

[FIGURE src="image/P1015138.jpg?w=300" class="in-a-row hue"]
