Användarvänlighet
=================

Det är inte alltid lätt att hitta rätt när man besöker en ny hemsida och hur användarvänliga är egentligen
dina favoritsidor? I denna analys testar jag fyra olika webbplatser som jag besöker så gott som dagligen
för att se hur användarvänliga de är. Om en webbplats är svår att navigera genom händer det oftast att kunden/användaren
lämnar och går vidare till någon annan webbplats som är enklare att förstå.

***Jag gjorde analysen ensam och har därför inga gruppmedlemmar att skriva om.***


##Learnability
Här försökte jag se hemsidorna ur en nybörjares perspektiv, alltså någon som aldrig besökt hemsidan förut.
Det ska vara enkelt att hitta alla delar och kunna söka sig fram till det man är ute efter.

| Webbplats       | Betyg   |
|:----------------|:--------|
| ***YouTube***     | ***10/10*** |
| Facebook        | 7/10    |
| Dbwebb          | 9/10    |
| Studentportalen | 6/10    |

YouTube fick högst betyg i detta fall då layouten är väldigt enkelt att förstå. Det finns inte så mycket
information som ska nå ut till användaren, det är mest videorna som ska fram och det lyckas dem med! Om man
är inloggad på sin profil ser man tydligt vilka användare man följer och vad de lagt upp för videos. Det är
även relativt enkelt att hitta sin egen profil och ändra i den om man så önskar.

Dbwebb är också relativt enkelt att navigera genom då så gott som alla undersidor beskriver sig själva och
är väl uppdelade i sektioner som är enkla att förstå. Dock är det lite klurigt att hitta till rätt del av
forumen då kurserna visas två gånger och man har ingen aning om vilket forum som är vilket.

Facebook och Studentportalen fick lägre betyg då de sidorna bär på mycket information som man ska kunna komma
åt men det är inte så enkelt att hitta det man söker som första-användare. Facebooks inställningar göms uppe i
det högra hörnet och där är det svårt att hitta vad man vill ändra. Studentportalen har väldigt många undersidor i
sin sidebar som är svåra att förstå vad de innehåller om man inte klickar sig igenom allihopa, vilket man inte vill
göra om man endast vill ta reda på en sak.

##Efficiency
När man bekantat sig med sidan, hur enkelt är det då att navigera sig genom den?

| Webbplats       | Betyg   |
|:----------------|:--------|
| ***YouTube***     | ***10/10*** |
| Facebook        | 8/10    |
| Dbwebb          | 9/10    |
| Studentportalen | 7/10    |

Betygen är ungefär densamma förutom att Facebook och Studentportalen fick lite högre betyg än tidigare. YouTube fortsätter
vara i topp på grund av den redan enkla layouten som gör det enkelt att lära sig var man hittar allt. Facebook har som
sagt en hel del information som man bör veta om och det tar ett bra tag innan man lär sig allt, om man ens gör det. Det går
såklart enklare att hitta om man vant sig vid sidan ett tag men det finns så många funktioner att man nästan aldrig blir fullärd.

Dbwebb är enkelt att lära sig då alla sidor är uppbyggda på samma sätt, detta kan dock förvirra och göra att man är osäker på
vilken sida man är på och vad den innehåller. Så symmetrin kan både vara en bra och dålig sak. Studentportalen har precis som
Facebook alldeles för mycket information för att man ska lära sig hur allting fungerar snabbt. Det går lättare med tiden fast
alla fina termer som nämns kan vara svåra att förstå ibland...

##Memorability
Hur enkelt är det att komma ihåg sidans struktur efter att ha varit borta från den under en tid?

| Webbplats       | Betyg   |
|:----------------|:--------|
| ***YouTube***     | ***10/10*** |
| Facebook        | 8/10    |
| Dbwebb          | 9/10    |
| Studentportalen | 7/10    |

Då denna sektion är väldigt lik de tidigare två finns det inte så mycket att säga om resultaten, förutom att de borde
vara densamma som de tidigare. Det är väldigt sällan man glömmer allt om en hemsida.

##Errors
Hur ofta gör man fel och hur stora problem kan dessa fel ge?

| Webbplats       | Betyg   |
|:----------------|:--------|
| ***YouTube***     | ***10/10*** |
| Facebook        | 7/10    |
| ***Dbwebb***    | ***10/10*** |
| Studentportalen | 9/10    |

Här ligger YouTube, Dbwebb och Studentportalen nära varandra i toppen då de fel som kan göras inte brukar leda till större
problem. Studentportalen kan ge lite fler "fel" då den varit svårare att lära sig från början, men inga fel som kan förstöra
något för användaren.

Facebook däremot kan leda till fel som behöver tas om hand av supporten, vilket aldrig är speciellt trevligt... Man kan till exempel
inte ändra sin födelsedag mer än ett par gånger innan det inte går att ändra den mer. Det finns några fler sådana gränser som man
utan att veta om det kan nå och för att lösa de problemen måste man kalla in supporten.

##Satisfaction
Hur trevlig känns designen att använda?

| Webbplats       | Betyg   |
|:----------------|:--------|
| ***YouTube***     | ***10/10*** |
| Facebook        | 8/10    |
| Dbwebb          | 9/10    |
| Studentportalen | 5/10    |

YouTube fortsätter hålla ledningen då designen är så pass enkel att förstå och ser inte rörig ut, trots antalet videos som visas
på startsidan. Facebook kan ses lite rörig med alla dessa funktioner som finns och som ny användare vet man inte riktigt vart
man ska börja. Men efter att ha vant sig lite med sidan och upplägget blir det trevligare och trevligare. Dbwebb är enkelt och
symmetrisk, mycket tevligt! Dock lite för symmetriskt i vissa fall, som jag nämnde tidigare, så att det kan bli förvirrande bland
alla sidor som ser i princip idenstiska ut.

Studentportalen fick lägst betyg på grund av den röriga sidomenyn. Det är alldeles för många kategorier som i sig har flera underkategorier
som gör att hjärnan går på högvarv. Jag tycker hela sidan känns lite rörig faktiskt och kommer ihåg hur svår den var att förstå
när jag först började använda den.

##Summering
Överlag fanns det en klar vinnare: **YouTube**. Med sin enkla design är detta en sida som man enkelt lär sig hur allt fungerar och hur man
hittar sina favoritvideos. Dbwebb var inte så långt efter tack vare sitt enkla tema och symmetri, men snubblade på målsnöret med
sina allt för lika sidor som förvirrade användaren något. Facebook och Studentportalen ligger i botten på grund av för mycket information
som ska tas in av användare samt sin ganska röriga layout. Det tar tid att lära sig dessa sidor men det är inte så konstigt med tanke
på allt som finns att göra.
