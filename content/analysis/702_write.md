Skrivsätt
=========
Har analyseras fyra olika hemsidor utefter sitt skrivsätt, som baseras på guiden
[Skriva för webben](https://www.iis.se/lar-dig-mer/guider/hur-man-skriver-for-webben/) av Lotta Kempe.

Jag har själv satt upp föjande regelverk till analysen:

**1. Fångande rubriker**  
Rubriker som fångar läsaren och får den att vilja fortsätta läsa. Även ur ett typografiskt perspektiv.

**2. Styckindelning**  
En korrekt styckindelning, vare sig det är indrag eller blankrad, är mycket viktigt för att bibehålla symmetri och struktur.

**3. Rensa bort onödiga ord**  
För många obetydliga ord kan göra texter för långa, till exempel användandet av för många "så" och "att".

**4. Ordningen**  
Strukturera upp ordningen i hur texterna presenteras. Det viktigaste skall hamna högst upp så man slipper leta genom en hel text.

##Aftonbladet
Denna kvällstidning använder sig flitigt av fångande rubriker som suger in läsaren till att vilja veta mer.
De viktigaste och största nyheterna hamnar högst upp på sidan följt av mindre stora nyheter som även de har
mindre typsnitt på sina rubriker.

De använder sig av blandade styckindelningar i artiklarna, vilket i detta fall fungerar då det delar upp styckerna ytterligare
med blankrader. Det innehåller en del onödiga ord, speciellt i dialoger men det är svårt att hålla sig borta
från dem i tidningsartiklar som beskriver riktiga samtal från intervjuer.

##Blekinge länstidning
En dagstidning brukar oftast vara lite mer strukurerad jämfört med en kvällstidning. Här används fångande
rubriker samt en hierarki med det viktigaste högst upp. De nyaste nyheterna visas högst upp vilket gör det
enkelt att se det mesta aktuella.

Styckindelningen visas genom blankrader som delar upp innehållet väl och gör det enkelt att läsa. I de
flesta fall är artiklarna rakt på sak och tar upp det ämne som visades i rubriken direkt. Samma här med
onödiga ord, svårt att undvika i intervjuer men kan förbättras i resten av artiklarna.

##Wikipedia
Wikipedia har inga direkt fångande rubriker på sin huvudsida och de smälter lätt in i resten av texten
då de inte är så mycket större eller annorlunda än bördtexten. Dock är styckindelningarna och språket
betydligt bättre än i tidningarna, vilket förväntas av en sådan faktasida. I varje artikel visas en
sammanfattning om ämnet högst upp, så man slipper läsa genom hela artikeln för att ta reda på det viktigaste.
Få onödiga ord syns.

##Skriva för webben
Jag valde att analysera den wepplats som denna analys tar sina riktlinjer ifrån, för att se om de lever upp
till sig själva. Vilket de gör! Rubrikerna är tydliga (kanske inte så fångande...) och ordningen av innehållet
placerar det viktigaste högst upp. Styckindelningen är korrekt med blankrad och det finns få onödiga ord
i texterna. Överlag är artikeln mycket bra strukturerad.

##Sammanfattning
Skriva för webben hade helt klart bäst struktur, vilket var ganska enkelt att gissa då sidan ger riktlinjer till just
dessa analyser. Tidningarna kan arbeta med sitt språk men de har bra rubriker. Wikipedia är tvärt om och behöver
tydligare rubriker så att de inte blandas med brödtexten.
